## 8. Kehitystyökalut

Haskell on pitkälti täysin IDE:stä riippumaton kieli, eikä sen kirjoittamiseen vaadita erityisiä työkaluja. Laajalti käytössä ovat Vim, Emacs ja muut yleiset tekstieditorit. Useisiin yleisiin IDE:hin on olemassa tuki Haskellille (esimerkiksi Eclipseen ja KDevelopiin), ja tämän lisäksi joitakin täysin itsenäisiä ohjelmistoja on rakennettu (esimerkiksi Leksah).

Mitään graafisia editoreita käyttöliittymien rakentamiseen ei ole. Tämä johtuu pääosin käyttöliittymien suhteellisesta tuoreudesta Haskell-maailmassa.

Kuva 1. Kuvankaappaus Leksah-kehitysympäristöstä
![Kuvankaappaus Leksah:sta](images/leksah.png)
